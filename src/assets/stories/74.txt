# Cyberdelics

Seçim yapmanın yerini diji-sosyal klonlarımızın paylaşma kültürü almış durumda. 

Londra'daki bombaları ve 11 eylülü, terörü TV'de izlemek (ardından işine gücüne dönersin), 

Lübnan'daki delik deşik, yarısı kalmış sinema salonu yapısını gerçek gözlerinle görmek (ardından bir süre dalgınlaşırsın), 

Aradaki farkı anlayamayacak yeni nesillerimiz. 

Belki insanoğlu beynine bluetooth takıp telepat olacak, 

Belki Dünya'sını kapladığı sanal ağ-bilinç ile simbiyotik yaşamaya başlayacak, beden simulasyonlarında. 

Daha 2-3 yaşlarında çoklu-dokunmatik mobil cihazları içgüdüsel olarak kullanabilen yeni nesil, seçim yapmaktan başka bir seçimi olmayan bilgisayar programları ile besleniyorlar. Afiyet olsun. 

'evet-hayır', 'iyi-kötü', 'lezzetli-lezzetsiz' arasında milyon değer aralığı olduğunu kavrayamayan, 0 ve 1 tek bildiği olan komut satırları, elektronik ile birleşerek cihaz teknolojisini getirdi, ekran ve ışık işin içine etkileşimi soktu, çipler yeni beyin, RAM, HDD'ler yeni bellek protezleri halini aldı. Bize de armut yemek kaldı, o vakti elektronik posta ve sosyal bilgi ile harcadık. 

Twitter ve Facebook hesaplarımın arasındaki bağlantıyı kapatmanın verdiği ani garip bulanıklık hissi gerçek mi yoksa hepimiz üşüttük mü? 

Yavaş yavaş görmezden gelişlerimizle, boşverişlerimizle 

cihaz fetişimiz 

yeni nesil sapıklarız 

birkaç kelimeye bakar aradığını sandığını bulmak veya aradığını bulduğunu sanmak. 
